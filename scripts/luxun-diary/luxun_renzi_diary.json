{
  "author": "鲁迅",
  "title": "壬子日记",
  "count": 236,
  "items": [
    {
      "content": "五日 上午十一时舟抵天津。下午三时半车发，途中弥望黄土，间有草木，无可观览。约七时抵北京，宿长发店。夜至山会邑馆访许铭伯先生，得《越中先贤祠目》一册。",
      "iso_date": "1912-05-05",
      "date_raw": "一九一二年五月五日",
      "tags": [
        "壬子日记"
      ]
    },
    {
      "content": "六日 上午移入山会邑馆。坐骡车赴教育部，即归。予二弟信。夜卧未半小时即见蜰虫三四十，乃卧卓上以避之。",
      "iso_date": "1912-05-06",
      "date_raw": "一九一二年五月六日",
      "tags": [
        "壬子日记"
      ]
    },
    {
      "content": "七日 夜饮于广和居。长班为易床板，始得睡。",
      "iso_date": "1912-05-07",
      "date_raw": "一九一二年五月七日",
      "tags": [
        "壬子日记"
      ]
    },
    {
      "content": "八日 致二弟信凡三纸，恐或遗失，遂以快信去。下午得二弟信，二日发。夜饮于致美斋，国亲作主。",
      "iso_date": "1912-05-08",
      "date_raw": "一九一二年五月八日",
      "tags": [
        "壬子日记"
      ]
    },
    {
      "content": "九日 夜小雨。微觉发热，似冒寒也。",
      "iso_date": "1912-05-09",
      "date_raw": "一九一二年五月九日",
      "weather": "雨",
      "tags": [
        "壬子日记"
      ]
    },
    {
      "content": "十日 晨九时至下午四时半至教育部视事，枯坐终日，极无聊赖。国亲移去。",
      "iso_date": "1912-05-10",
      "date_raw": "一九一二年五月十日",
      "tags": [
        "壬子日记"
      ]
    },
    {
      "content": "十一日 上午得二弟、信子、三弟信，五日发。午就胡梓方寓午餐。夕董恂士来，张协和亦至，食于广和居。董君宿于邑馆，以卓卧之。",
      "iso_date": "1912-05-11",
      "date_raw": "一九一二年五月十一日",
      "tags": [
        "壬子日记"
      ]
    },
    {
      "content": "十二日 星期休息。晨协和来。午前何燮侯来，午后去。下午与季茀、诗荃、协和至琉璃厂，历观古书肆，购傅氏《纂喜庐丛书》一部七本，五元八角。寄二弟信。",
      "iso_date": "1912-05-12",
      "date_raw": "一九一二年五月十二日",
      "tags": [
        "壬子日记"
      ]
    },
    {
      "content": "十三日 午阅报载绍兴于十日兵乱，十一犹未平。不测诚妄，愁绝，欲发电询之，终不果行。夕与季茀访燮和于海昌会馆。",
      "iso_date": "1912-05-13",
      "date_raw": "一九一二年五月十三日",
      "tags": [
        "壬子日记"
      ]
    },
    {
      "content": "十四日 晨以快信寄二弟，询越事诚妄。",
      "iso_date": "1912-05-14",
      "date_raw": "一九一二年五月十四日",
      "tags": [
        "壬子日记"
      ]
    },
    {
      "content": "十五日 上午得范爱农信，九日自杭州发。",
      "iso_date": "1912-05-15",
      "date_raw": "一九一二年五月十五日",
      "tags": [
        "壬子日记"
      ]
    },
    {
      "content": "十六日 下午蒯若木来。夕蔡国青来，饭后去。",
      "iso_date": "1912-05-16",
      "date_raw": "一九一二年五月十六日",
      "tags": [
        "壬子日记"
      ]
    },
    {
      "content": "十七日 大雨。宣武门左近积水没胫，行人极少，予与季市往返共一骡车。",
      "iso_date": "1912-05-17",
      "date_raw": "一九一二年五月十七日",
      "weather": "雨",
      "tags": [
        "壬子日记"
      ]
    },
    {
      "content": "十八日 晴。下午吴一斋来。董恂士、张协和来，与季市俱至广和居，蔡国亲已先在，遂共饭。夜恂士宿季市处。",
      "iso_date": "1912-05-18",
      "date_raw": "一九一二年五月十八日",
      "weather": "晴",
      "tags": [
        "壬子日记"
      ]
    },
    {
      "content": "十九日 与恂士、季市游万生园。又与季市同游陶然亭，其地有造象，刻梵文，寺僧云辽时物，不知诚否。苦望二弟信不得。夜得范爱农信，十三自杭州发。",
      "iso_date": "1912-05-19",
      "date_raw": "一九一二年五月十九日",
      "tags": [
        "壬子日记"
      ]
    },
    {
      "content": "二十日 晨得宋子佩信，十二自越发。上午得童鹏超信，十三自越发，谬极。",
      "iso_date": "1912-05-20",
      "date_raw": "一九一二年五月二十日",
      "tags": [
        "壬子日记"
      ]
    },
    {
      "content": "二十一日 上午顾石臣至部来访，谢不见。晚散步宣武门外，以铜元十枚得二花卉册，一梅，一夫渠，题云恽冰绘，恐假托也。",
      "iso_date": "1912-05-21",
      "date_raw": "一九一二年五月二十一日",
      "tags": [
        "壬子日记"
      ]
    },
    {
      "content": "二十二日 晚顾石臣来，纠缠不已，良久始去。",
      "iso_date": "1912-05-22",
      "date_raw": "一九一二年五月二十二日",
      "tags": [
        "壬子日记"
      ]
    },
    {
      "content": "二十三日 晨寄范爱农、宋子佩信。下午得二弟信，十四日发，云望日往申迎羽太兄弟。又得三弟信，云二弟妇于十六日下午七时二十分娩一男子，大小均极安好，可喜。其信十七日发。晚寄二弟信。",
      "iso_date": "1912-05-23",
      "date_raw": "一九一二年五月二十三日",
      "tags": [
        "壬子日记"
      ]
    },
    {
      "content": "二十四日 梅君光羲贻佛教会第一、二次报告各一册。",
      "iso_date": "1912-05-24",
      "date_raw": "一九一二年五月二十四日",
      "tags": [
        "壬子日记"
      ]
    },
    {
      "content": "二十五日 下午至琉璃厂购《李太白集》一部四册，二元；《观无量寿佛经》一册，三角一分二；《中国名画》第十五集一册，一元五角。",
      "iso_date": "1912-05-25",
      "date_raw": "一九一二年五月二十五日",
      "tags": [
        "壬子日记"
      ]
    },
    {
      "content": "二十六日 星期休息。下午同季市、诗荃至观者寺街青云阁啜茗，又游琉璃厂书肆及西河沿劝工场。",
      "iso_date": "1912-05-26",
      "date_raw": "一九一二年五月二十六日",
      "tags": [
        "壬子日记"
      ]
    },
    {
      "content": "二十七日 得二弟信，二十一日发。",
      "iso_date": "1912-05-27",
      "date_raw": "一九一二年五月二十七日",
      "tags": [
        "壬子日记"
      ]
    },
    {
      "content": "二十八日 晨寄二弟及其夫人信。晚谷青来。",
      "iso_date": "1912-05-28",
      "date_raw": "一九一二年五月二十八日",
      "tags": [
        "壬子日记"
      ]
    },
    {
      "content": "二十九日 无事。",
      "iso_date": "1912-05-29",
      "date_raw": "一九一二年五月二十九日",
      "tags": [
        "壬子日记"
      ]
    },
    {
      "content": "一日 下午寄二弟、三弟信。晚同恂士、铭伯、季市饮于广和居。",
      "iso_date": "1912-05-01",
      "date_raw": "一九一二年五月一日",
      "tags": [
        "壬子日记"
      ]
    },
    {
      "content": "二日 星期休息。午后铭伯、季市、诗荃同游万生园。张协和、游观庆来，不值。",
      "iso_date": "1912-05-02",
      "date_raw": "一九一二年五月二日",
      "tags": [
        "壬子日记"
      ]
    },
    {
      "content": "三日 夜腹痛。收二十七、八日《民兴日报》各一分。",
      "iso_date": "1912-05-03",
      "date_raw": "一九一二年五月三日",
      "tags": [
        "壬子日记"
      ]
    },
    {
      "content": "四日 得范爱农信，三十日杭州发。",
      "iso_date": "1912-05-04",
      "date_raw": "一九一二年五月四日",
      "tags": [
        "壬子日记"
      ]
    },
    {
      "content": "五日 下午寄二弟信。晚雨有雷，少顷霁。",
      "iso_date": "1912-05-05",
      "date_raw": "一九一二年五月五日",
      "tags": [
        "壬子日记"
      ]
    },
    {
      "content": "六日 下午雨。得二弟信，三十日发。夜补绘《于越三不朽图》阙叶三枚。",
      "iso_date": "1912-05-06",
      "date_raw": "一九一二年五月六日",
      "weather": "雨",
      "tags": [
        "壬子日记"
      ]
    },
    {
      "content": "七日 阴。得升叔信，二日九江发。收初一日《民兴日报》一分。得杜海生信。",
      "iso_date": "1912-05-07",
      "date_raw": "一九一二年五月七日",
      "weather": "阴",
      "tags": [
        "壬子日记"
      ]
    },
    {
      "content": "八日 晚访杨莘士于吴兴会馆。国亲来。收五月卅一日《民兴报》一分。",
      "iso_date": "1912-06-08",
      "date_raw": "一九一二年六月八日",
      "tags": [
        "壬子日记"
      ]
    },
    {
      "content": "九日 晨商生契衡来。上午至青云阁理发。午后赴琉璃厂购《四印斋校刻词三种》一部四册，一元；善化童氏刻本《沈下贤集》一部二册，二元五角；《畿辅丛书》本《李卫公会昌一品集》一部六本，二元。得二弟信，三日杭州发。收初二、三《民兴报》各一分。夜大雷雨。",
      "iso_date": "1912-06-09",
      "date_raw": "一九一二年六月九日",
      "weather": "雨",
      "tags": [
        "壬子日记"
      ]
    },
    {
      "content": "十日 晨寄二弟信。寄杜海生信。上午得三弟信，初四日发。收四日《民兴日报》一分。午后与齐君宗颐赴天津，寓其族人家，夕赴广和楼考察新剧，则以天阴停演，遂至丹桂园观旧剧。",
      "iso_date": "1912-06-10",
      "date_raw": "一九一二年六月十日",
      "tags": [
        "壬子日记"
      ]
    },
    {
      "content": "十一日 上午至日租界加藤洋行购领结一，六角五分；革履一，五元四角。午后赴天乐园观旧剧。夜仍至广和楼观新剧，仅一出，曰《江北水灾记》，勇可嘉而识与技均不足。馀皆旧剧，以童子为之，观者仅一百卅馀人。",
      "iso_date": "1912-06-11",
      "date_raw": "一九一二年六月十一日",
      "tags": [
        "壬子日记"
      ]
    },
    {
      "content": "十二日 晚自天津返北京。微雨。得二弟及信子信，并六日发。收五日《民兴报》一分。",
      "iso_date": "1912-06-12",
      "date_raw": "一九一二年六月十二日",
      "weather": "雨",
      "tags": [
        "壬子日记"
      ]
    },
    {
      "content": "十三日 晚小雨。饮于广和居，国亲为主，同席者铭伯、季市及俞英崖。收六、七日《民兴日报》各一分，有《童话研究》，起孟作也。",
      "iso_date": "1912-06-13",
      "date_raw": "一九一二年六月十三日",
      "weather": "雨",
      "tags": [
        "壬子日记"
      ]
    },
    {
      "content": "十四日 晨寄三弟及二弟妇信。午后与梅君光羲、吴[胡]君玉搢赴天坛及先农坛，审其地可作公园不。收八日《民兴报》一分。",
      "iso_date": "1912-06-14",
      "date_raw": "一九一二年六月十四日",
      "tags": [
        "壬子日记"
      ]
    },
    {
      "content": "十五日 午寄二弟信。下午得二弟及三弟信，并九日发。收九日《民兴日报》一分。",
      "iso_date": "1912-06-15",
      "date_raw": "一九一二年六月十五日",
      "tags": [
        "壬子日记"
      ]
    },
    {
      "content": "十六日 星期休息。上午赴青云阁购袜子、日伞、牙粉等共二元六角。又赴琉璃厂购《龚半千画册》一本，八角；陈仁子《文选补遗》、阮刻《列女传》各一部，共六元。下午寄二弟及三弟信。晚协和、谷青来谈。",
      "iso_date": "1912-06-16",
      "date_raw": "一九一二年六月十六日",
      "tags": [
        "壬子日记"
      ]
    },
    {
      "content": "十七日 收十日、十一日《民兴报》各一分。大热。",
      "iso_date": "1912-06-17",
      "date_raw": "一九一二年六月十七日",
      "tags": [
        "壬子日记"
      ]
    },
    {
      "content": "十八日 晨头痛，与齐寿山闲话良久始愈。晚雷雨。",
      "iso_date": "1912-06-18",
      "date_raw": "一九一二年六月十八日",
      "weather": "雨",
      "tags": [
        "壬子日记"
      ]
    },
    {
      "content": "十九日 旧端午节。收十二日《民兴报》一分。夜铭伯、季市招我饮酒。",
      "iso_date": "1912-06-19",
      "date_raw": "一九一二年六月十九日",
      "tags": [
        "壬子日记"
      ]
    },
    {
      "content": "二十日 收十三日《民兴日报》一分。",
      "iso_date": "1912-06-20",
      "date_raw": "一九一二年六月二十日",
      "tags": [
        "壬子日记"
      ]
    },
    {
      "content": "二十一日 下午四时至五时赴夏期讲演会演说《美术略论》，听者约三十人，中途退去者五六人。收十四日《民兴日报》一分。收共和党事务所信。",
      "iso_date": "1912-06-21",
      "date_raw": "一九一二年六月二十一日",
      "tags": [
        "壬子日记"
      ]
    },
    {
      "content": "二十二日 得二弟信，十五日绍兴发。又得升叔信，十六日九江发。收十五、十六日《民兴日报》各一分。蔡总长元培于昨日辞职。收共和党证及徽识。",
      "iso_date": "1912-06-22",
      "date_raw": "一九一二年六月二十二日",
      "tags": [
        "壬子日记"
      ]
    },
    {
      "content": "二十三日 星期休息。上午寄三弟信，内附与二弟信一小函。下午董恂士来谈，晚饮于广和居，铭伯亦去，季市为主。收十七、十八日《民兴日报》各一分。",
      "iso_date": "1912-06-23",
      "date_raw": "一九一二年六月二十三日",
      "tags": [
        "壬子日记"
      ]
    },
    {
      "content": "二十四日 无事。",
      "iso_date": "1912-06-24",
      "date_raw": "一九一二年六月二十四日",
      "tags": [
        "壬子日记"
      ]
    },
    {
      "content": "二十五日 雨，傍午霁。午后视察国子监及学宫，见古铜器十事及石鼓，文多剥落，其一曾剜以为臼。中国人之于古物，大率尔尔。",
      "iso_date": "1912-06-25",
      "date_raw": "一九一二年六月二十五日",
      "weather": "雨",
      "tags": [
        "壬子日记"
      ]
    },
    {
      "content": "二十六日 上午太学守者持来石鼓文拓本十枚，元潘迪《音训》二枚，是新拓者，我以银一元两角五分易之。下午得二弟信，二十一日杭州发，内附《童话研究》草稿四枚。收十九、二十日《民兴日报》各一分。收全浙公会信，内《全浙公会章程草案》四纸，发起者孙宝瑚、汪立元、王潜、李升培、王葵、王亮等，皆不相识，未知其人如何，拟置不报。",
      "iso_date": "1912-06-26",
      "date_raw": "一九一二年六月二十六日",
      "tags": [
        "壬子日记"
      ]
    },
    {
      "content": "二十七日 下午假《庚子日记》二册读之，文不雅驯，又多讹夺，皆记\"拳匪\"事，其举止思想直无以异于斐、澳野人。齐君宗颐及其友某君云皆身历，几及于难，因为陈述，为之瞿然。某君不知其名氏，似是专门司司员也。收二十一日《民兴日报》一分。",
      "iso_date": "1912-06-27",
      "date_raw": "一九一二年六月二十七日",
      "tags": [
        "壬子日记"
      ]
    },
    {
      "content": "二十八日 午后小雨，旋止。四时赴夏期讲演会述《美术略论》，至五时已。收三弟信，二十二日发。收二十二日《民兴报》一分。晚复雨，旋止。",
      "iso_date": "1912-06-28",
      "date_raw": "一九一二年六月二十八日",
      "weather": "雨",
      "tags": [
        "壬子日记"
      ]
    },
    {
      "content": "二十九日 晨寄二弟信。又寄三弟信。收本月津帖六十元。下午至直隶官书局购《雅雨堂丛书》一部二十册，十五元；《京畿金石考》一部二册，八角。得二弟妇信，附芳子信一纸，二十三日发。收二十三日《民兴报》一分。夜饮少许酒。",
      "iso_date": "1912-06-29",
      "date_raw": "一九一二年六月二十九日",
      "tags": [
        "壬子日记"
      ]
    },
    {
      "content": "三十日 星期休息。上午谢西园来，云居香炉营头条谢宅，商生契衡亦至，饭于广和居，午后并去。收二十四日《民兴报》一分。",
      "iso_date": "1912-06-30",
      "date_raw": "一九一二年六月三十日",
      "tags": [
        "壬子日记"
      ]
    },
    {
      "content": "一日 部改上午七时半至十一时半为理事时间。得二弟信，六月二十六日杭州发。收六月二十五日《民兴日报》一分。",
      "iso_date": "1912-06-01",
      "date_raw": "一九一二年六月一日",
      "tags": [
        "壬子日记"
      ]
    },
    {
      "content": "二日 蔡总长第二次辞职。收协和还金五元。收二十六日《民兴报》一分。",
      "iso_date": "1912-06-02",
      "date_raw": "一九一二年六月二日",
      "tags": [
        "壬子日记"
      ]
    },
    {
      "content": "三日 下午与季市浴于观音寺街之昇平园，甚适。至琉璃厂购明袁氏本《世说新语》一部四册，二元八角，尚不十分刓弊，惜纸劣耳。又《草堂诗馀》一册，二角，似是《词学丛书》残本也。",
      "iso_date": "1912-06-03",
      "date_raw": "一九一二年六月三日",
      "tags": [
        "壬子日记"
      ]
    },
    {
      "content": "四日 上午寄二弟信。午得陈子英信，二十七日绍兴发。又得三弟信并《近世地理》一册，二十八日绍兴发。收廿七、廿八日《民兴报》各一分。",
      "iso_date": "1912-06-04",
      "date_raw": "一九一二年六月四日",
      "tags": [
        "壬子日记"
      ]
    },
    {
      "content": "五日 大雨。下午四时赴讲演会，讲员均乞假，听者亦无一人，遂返。寄三弟信，内附与二弟妇及芳子信一小函。得二弟信，三十日发。夜又大雷雨。",
      "iso_date": "1912-06-05",
      "date_raw": "一九一二年六月五日",
      "weather": "雨",
      "tags": [
        "壬子日记"
      ]
    },
    {
      "content": "六日 雨。晨寄二弟信。午得三弟信，二十九日发。收二十九日《民兴日报》一分。晚与季市同饮于广和居。",
      "iso_date": "1912-07-06",
      "date_raw": "一九一二年七月六日",
      "weather": "雨",
      "tags": [
        "壬子日记"
      ]
    },
    {
      "content": "七日 星期休息。晨得刘楫先信，初一日上虞发。午得二弟信，初一日发。收六月卅、七月一日《民兴日报》各一分。午后协和、谷青来。夜雨。",
      "iso_date": "1912-07-07",
      "date_raw": "一九一二年七月七日",
      "weather": "雨",
      "tags": [
        "壬子日记"
      ]
    },
    {
      "content": "八日 雨。上午得上海通俗教育会信并《通俗教育研究录》一册。",
      "iso_date": "1912-07-08",
      "date_raw": "一九一二年七月八日",
      "weather": "雨",
      "tags": [
        "壬子日记"
      ]
    },
    {
      "content": "九日 晴。下午收二日、三日《民兴日报》各一分。临时教育会议开始。夜小雨。",
      "iso_date": "1912-07-09",
      "date_raw": "一九一二年七月九日",
      "weather": "晴",
      "tags": [
        "壬子日记"
      ]
    },
    {
      "content": "十日 晴，热。上午九时至十时诣夏期讲习会述《美术略论》，听者约二十馀人。午前赴东交民巷日本邮局寄东京羽太家信并日银十圆。下午与季市访蔡孑民于其寓，不值。夜小雨。",
      "iso_date": "1912-07-10",
      "date_raw": "一九一二年七月十日",
      "weather": "晴",
      "tags": [
        "壬子日记"
      ]
    },
    {
      "content": "十一日 寄三弟信，内附与二弟信一小函，又与二弟妇笺一枚。收小包一，内P.Gauguin：《NoaNoa》、W.Wundt：《Einfuhrung in die Psychologie》各一册，六月二十七日绍兴发。夜读皋庚所著书，以为甚美；此外典籍之涉及印象宗者，亦渴欲见之。夜收初四日《民兴日报》一分。夜大雨。",
      "iso_date": "1912-07-11",
      "date_raw": "一九一二年七月十一日",
      "weather": "雨",
      "tags": [
        "壬子日记"
      ]
    },
    {
      "content": "十二日 晴。下午得二弟信，五日发。又得三弟信，六日发。晚收五日、六日《民兴日报》各一分。夜雨。闻临时教育会议竟删美育。此种豚犬，可怜可怜！",
      "iso_date": "1912-07-12",
      "date_raw": "一九一二年七月十二日",
      "weather": "晴",
      "tags": [
        "壬子日记"
      ]
    },
    {
      "content": "十三日 雨。无事。",
      "iso_date": "1912-07-13",
      "date_raw": "一九一二年七月十三日",
      "weather": "雨",
      "tags": [
        "壬子日记"
      ]
    },
    {
      "content": "十四日 晴。星期休息。晨寄二弟及三弟信。上午张协和、杨莘士来。收初七日《民兴日报》一分。下午偕铭伯、季市饮于广和居，甚醉。夜又收初八日《民兴日报》一分。",
      "iso_date": "1912-07-14",
      "date_raw": "一九一二年七月十四日",
      "weather": "晴",
      "tags": [
        "壬子日记"
      ]
    },
    {
      "content": "十五日 上午至教育会傍听少顷。下午部员为蔡总长开会送别，不赴。收初九日《民兴日报》一分。",
      "iso_date": "1912-07-15",
      "date_raw": "一九一二年七月十五日",
      "tags": [
        "壬子日记"
      ]
    },
    {
      "content": "十六日 晨收本月分津帖六十元。收初十日《民兴日报》一分。夜雨。",
      "iso_date": "1912-07-16",
      "date_raw": "一九一二年七月十六日",
      "weather": "雨",
      "tags": [
        "壬子日记"
      ]
    },
    {
      "content": "十七日 雨。教育部次长范源濂代理总长。上午九时至十时在夏期讲会述《美术略论》，初止一人，终乃得十人，是日讲毕。傍午晴。下午谢西园来谈，假去十圆。晚饮于季市之室。",
      "iso_date": "1912-07-17",
      "date_raw": "一九一二年七月十七日",
      "weather": "晴",
      "tags": [
        "壬子日记"
      ]
    },
    {
      "content": "十八日 上午收十一日《民兴日报》一分。下午大热，动雷。",
      "iso_date": "1912-07-18",
      "date_raw": "一九一二年七月十八日",
      "tags": [
        "壬子日记"
      ]
    },
    {
      "content": "十九日 晨得二弟信，十二日绍兴发，云范爱农以十日水死。悲夫悲夫，君子无终，越之不幸也，于是何几仲辈为群大蠹。午收十二、十三日《民兴日报》各一分。下午与季市访蔡孑民不遇，遂至董恂士家，与钱稻孙谈至晚才返。",
      "iso_date": "1912-07-19",
      "date_raw": "一九一二年七月十九日",
      "tags": [
        "壬子日记"
      ]
    },
    {
      "content": "二十日 上午寄二弟信。又寄陈子英信。收十四日《民兴报》一分。下午赴青云阁购日用什物，又至?〔琉〕璃厂购《黄子久秋山无尽图卷》一册，五角；《梦窗词》一册，四角；《老学庵笔记》二册，八角。晚杨莘士、钱稻孙来，遂同饮于广和居，季市亦往。夜大雨。",
      "iso_date": "1912-07-20",
      "date_raw": "一九一二年七月二十日",
      "weather": "雨",
      "tags": [
        "壬子日记"
      ]
    },
    {
      "content": "二十一日 阴。星期休息。上午雨。胡孟乐来。杜海生来。下午大雨。蔡谷青来。晚得二弟及三弟信，十五日发。又收十五日《民兴报》一分。",
      "iso_date": "1912-07-21",
      "date_raw": "一九一二年七月二十一日",
      "weather": "雨",
      "tags": [
        "壬子日记"
      ]
    },
    {
      "content": "二十二日 大雨，遂不赴部。晚饮于陈公猛家，为蔡孑民饯别也，此外为蔡谷青、俞英?、王叔眉、季市及余，肴膳皆素。夜作均言三章，哀范君也，录存于此：风雨飘摇日，余怀范爱农。华颠萎寥落，白眼看鸡虫。",
      "iso_date": "1912-07-22",
      "date_raw": "一九一二年七月二十二日",
      "weather": "雨",
      "tags": [
        "壬子日记"
      ]
    },
    {
      "content": "二十三日 雨。天气颇寒。上午收十七日《民兴日报》一分。下午杜海生来。俞英里以吴镇及王铎画山水见视。",
      "iso_date": "1912-07-23",
      "date_raw": "一九一二年七月二十三日",
      "weather": "雨",
      "tags": [
        "壬子日记"
      ]
    },
    {
      "content": "二十四日 阴。上午得羽太家信，十七日东京发。收夏期讲演会车马费十元。收十六、十八日《民兴日报》各一分。午后微雨。",
      "iso_date": "1912-07-24",
      "date_raw": "一九一二年七月二十四日",
      "weather": "雨",
      "tags": [
        "壬子日记"
      ]
    },
    {
      "content": "二十五日 阴。下午寄二弟信，内附与三弟笺一枚。钱稻孙来。",
      "iso_date": "1912-07-25",
      "date_raw": "一九一二年七月二十五日",
      "weather": "阴",
      "tags": [
        "壬子日记"
      ]
    },
    {
      "content": "二十六日 晴。闻教育部总长为范源廉。下午谢西园来。得二弟信，二十日发。收二十日《民兴日报》一分。俞英?、王叔眉两君来。",
      "iso_date": "1912-07-26",
      "date_raw": "一九一二年七月二十六日",
      "weather": "晴",
      "tags": [
        "壬子日记"
      ]
    },
    {
      "content": "二十七日 上午寄二弟信。午得二弟及三弟信，二十一日发。收二十一日《民兴报》一分。晚与季市赴谷青寓，燮和亦在，少顷大雨，饭后归，道上积潦二寸许，而月已在天。",
      "iso_date": "1912-07-27",
      "date_raw": "一九一二年七月二十七日",
      "weather": "雨",
      "tags": [
        "壬子日记"
      ]
    },
    {
      "content": "二十八日 星期休息。晨稻孙来，午饭于广和居，季?、莘士在坐。饭后赴吴兴馆，夜又饭于便宜坊。收十九日《民兴日报》一分。雨。",
      "iso_date": "1912-07-28",
      "date_raw": "一九一二年七月二十八日",
      "weather": "雨",
      "tags": [
        "壬子日记"
      ]
    },
    {
      "content": "二十九日 阴。无事。夜雨。闻董恂士为教育部次长。",
      "iso_date": "1912-07-29",
      "date_raw": "一九一二年七月二十九日",
      "weather": "雨",
      "tags": [
        "壬子日记"
      ]
    },
    {
      "content": "三十日 晴。午后收二十二及二十三日《民兴日报》各一分。下午赴中国通俗教育研究会，傍晚乃散。此会即在教育部假地设之，虽称中国，实乃吴人所为，那有好事！晚恂士来，饭于季市之室。",
      "iso_date": "1912-07-30",
      "date_raw": "一九一二年七月三十日",
      "weather": "晴",
      "tags": [
        "壬子日记"
      ]
    },
    {
      "content": "三十一日 晴，午后雨。本部开谈话会，总、次长演说。下午收二十四、二十五日《民兴日报》各一分。傍晚晴。",
      "iso_date": "1912-07-31",
      "date_raw": "一九一二年七月三十一日",
      "weather": "晴",
      "tags": [
        "壬子日记"
      ]
    },
    {
      "content": "一日 午后稻孙来，在季茀之室，遂同往琉离厂，购《埤雅》一部四本，二元，似明刻也。晚饮于广和居，颇醉。",
      "iso_date": "1912-08-01",
      "date_raw": "一九一二年八月一日",
      "tags": [
        "壬子日记"
      ]
    },
    {
      "content": "二日 午前得二弟信，二十七日发，有哀范爱农诗，云：天下无独行，举世成委靡。皓皓范夫子，生此叔季时。傲骨遭俗嫉，屡被蝼蚁欺。 侘傺尽一世，毕生清水湄。今闻此人死，令我心伤悲。扰扰使君辈，长生亦尔为！收廿七日《民兴日报》一分。午后寄二弟信。录汪文台辑本《谢沈后汉书》一卷毕。又收廿六日《民兴报》一分。晚杨莘士招饮于广和居，同席者章演群、钱稻孙、许季黻。夜风，微雨。",
      "iso_date": "1912-08-02",
      "date_raw": "一九一二年八月二日",
      "weather": "雨",
      "tags": [
        "壬子日记"
      ]
    },
    {
      "content": "三日 雨，上午晴。无事。",
      "iso_date": "1912-08-03",
      "date_raw": "一九一二年八月三日",
      "weather": "晴",
      "tags": [
        "壬子日记"
      ]
    },
    {
      "content": "四日 晴。星期休息。上午收廿八日《民兴日报》一分。午后钱稻孙、杜海生来。晚蒯若木来。",
      "iso_date": "1912-08-04",
      "date_raw": "一九一二年八月四日",
      "weather": "晴",
      "tags": [
        "壬子日记"
      ]
    },
    {
      "content": "五日 上午冯汉叔至部见访。午收二十九日《民兴日报》一分。下午赴部听教育会议员说各地教育状况，而到者止浙江二人。晚雨，有风。",
      "iso_date": "1912-08-05",
      "date_raw": "一九一二年八月五日",
      "weather": "雨",
      "tags": [
        "壬子日记"
      ]
    },
    {
      "content": "六日 雨。伍博纯来劝入通俗教育研究会甚力，却之不得，遂允之。收卅日《民兴日报》一分。",
      "iso_date": "1912-08-06",
      "date_raw": "一九一二年八月六日",
      "weather": "雨",
      "tags": [
        "壬子日记"
      ]
    },
    {
      "content": "七日 晴。上午冯汉叔至部见访。午归寓途中车仆堕地，左手右膝微伤。见北京报载初五日电云，绍兴分府卫兵毁越铎报馆。收七月卅一日、八月一日《民兴日报》各一分。晚得二弟所寄小包，内复氏《美术与国民教育》一册，福氏《美术论》一册，均德文，一日付邮。",
      "iso_date": "1912-08-07",
      "date_raw": "一九一二年八月七日",
      "weather": "晴",
      "tags": [
        "壬子日记"
      ]
    },
    {
      "content": "八日 上午得二弟信，二日发。下午寄二弟信。钱稻孙来。",
      "iso_date": "1912-08-08",
      "date_raw": "一九一二年八月八日",
      "tags": [
        "壬子日记"
      ]
    },
    {
      "content": "九日 晨得谢西园信并还银十圆。午后张燮和来，同季市饮酒少许。夜雨。",
      "iso_date": "1912-08-09",
      "date_raw": "一九一二年八月九日",
      "weather": "雨",
      "tags": [
        "壬子日记"
      ]
    },
    {
      "content": "十日 阴，午后雨。晚小饮于季市之室。",
      "iso_date": "1912-08-10",
      "date_raw": "一九一二年八月十日",
      "weather": "雨",
      "tags": [
        "壬子日记"
      ]
    },
    {
      "content": "十一日 雨。星期休息。午后杜海生来。下午杨莘士、钱稻孙来。晚收二弟所寄德文思氏《近世造形美术》一册，初五日付邮。",
      "iso_date": "1912-08-11",
      "date_raw": "一九一二年八月十一日",
      "weather": "雨",
      "tags": [
        "壬子日记"
      ]
    },
    {
      "content": "十二日 晴。数日前患咳，疑是气管病，上午就池田医院诊之，云无妨，惟神经衰弱所当理耳。与水药、粉药各二日分，价一元二角，又初诊费二元。下午得二弟及三弟信，初六日发。半夜后邻客以闽音高谈，狺狺如犬相啮，不得安睡。",
      "iso_date": "1912-08-12",
      "date_raw": "一九一二年八月十二日",
      "weather": "晴",
      "tags": [
        "壬子日记"
      ]
    },
    {
      "content": "十三日 阴。上午寄二弟及三弟信。",
      "iso_date": "1912-08-13",
      "date_raw": "一九一二年八月十三日",
      "weather": "阴",
      "tags": [
        "壬子日记"
      ]
    },
    {
      "content": "十四日 晴。上午至池田医院就诊。午后同季市至廊房头条劝工场饮茗，余又理发。复至土地祠神州国光社购《南雷馀集》一册，《天游阁集》一册，共一元二角。夜饮于季市之室，食蒲陶、鳆鱼、杏仁。得二弟所寄小包二，内《域外小说集》第一、第二各五册，初八日付邮，余初二函索，将以贻人者也。",
      "iso_date": "1912-08-14",
      "date_raw": "一九一二年八月十四日",
      "weather": "晴",
      "tags": [
        "壬子日记"
      ]
    },
    {
      "content": "十五日 以《或外小说》贻董恂士、钱稻孙。午后张协和来。晚写汪文台辑本《谢承后汉书》八卷毕。阅赵蕤《长短经》，内引虞世南史论，录之。",
      "iso_date": "1912-08-15",
      "date_raw": "一九一二年八月十五日",
      "tags": [
        "壬子日记"
      ]
    },
    {
      "content": "十六日 阴。自本日起以上午九时至下午四时半为办公时间，此为部令破旧定规则者也。午大雨，下午晴。得二弟所寄V.van Gogh：《Briefe》一册，十日付邮。夜饮于季市之室。",
      "iso_date": "1912-08-16",
      "date_raw": "一九一二年八月十六日",
      "weather": "晴",
      "tags": [
        "壬子日记"
      ]
    },
    {
      "content": "十七日 晴。上午往池田医院就诊，云已校可，且戒勿饮酒。假得《续谈助》二册阅之。",
      "iso_date": "1912-08-17",
      "date_raw": "一九一二年八月十七日",
      "weather": "晴",
      "tags": [
        "壬子日记"
      ]
    },
    {
      "content": "十八日 星期休息。午得二弟信，十二日发。下午寄二弟信。",
      "iso_date": "1912-08-18",
      "date_raw": "一九一二年八月十八日",
      "tags": [
        "壬子日记"
      ]
    },
    {
      "content": "十九日 下午谢西园来，未遇，见其留刺。旧历七夕，晚铭伯治酒招饮。",
      "iso_date": "1912-08-19",
      "date_raw": "一九一二年八月十九日",
      "tags": [
        "壬子日记"
      ]
    },
    {
      "content": "二十日 上午同司长并本部同事四人往图书馆阅敦煌石室所得唐人写经，又见宋、元刻本不少。阅毕偕齐寿山游十刹海，饭于集贤楼，下午四时始回寓。",
      "iso_date": "1912-08-20",
      "date_raw": "一九一二年八月二十日",
      "tags": [
        "壬子日记"
      ]
    },
    {
      "content": "二十一日 午后蔡国青来。得冯汉叔名刺，知上午来访。",
      "iso_date": "1912-08-21",
      "date_raw": "一九一二年八月二十一日",
      "tags": [
        "壬子日记"
      ]
    },
    {
      "content": "二十二日 晨见教育部任命名氏，余为佥事。上午寄蔡国青信。晚钱稻孙来，同季市饮于广和居，每人均出资一元。归时见月色甚美，骡游于街。",
      "iso_date": "1912-08-22",
      "date_raw": "一九一二年八月二十二日",
      "tags": [
        "壬子日记"
      ]
    },
    {
      "content": "二十三日 得二弟信，十六日发。晚钱稻孙来，因同至琉璃〔厂〕购纸，又至神州国光社购《古学汇刊》第一编一部两册，价一元五分。夜胃痛。",
      "iso_date": "1912-08-23",
      "date_raw": "一九一二年八月二十三日",
      "tags": [
        "壬子日记"
      ]
    },
    {
      "content": "二十四日 上午寄二弟信。午后赴钱稻孙寓。",
      "iso_date": "1912-08-24",
      "date_raw": "一九一二年八月二十四日",
      "tags": [
        "壬子日记"
      ]
    },
    {
      "content": "二十五日 星期休息。上午许诗荃、商契衡来。午后钱稻孙来，同往琉璃厂，又赴十刹海饮茗，旁晚归寓。",
      "iso_date": "1912-08-25",
      "date_raw": "一九一二年八月二十五日",
      "tags": [
        "壬子日记"
      ]
    },
    {
      "content": "二十六日 阴，雷，午后雨一陈即霁。晚寄二弟信。",
      "iso_date": "1912-09-26",
      "date_raw": "一九一二年九月二十六日",
      "weather": "阴",
      "tags": [
        "壬子日记"
      ]
    },
    {
      "content": "二十七日 晴。下午往钱稻孙寓，又同至余寓，即去。晚协和来。夜半风雨，大雷。",
      "iso_date": "1912-09-27",
      "date_raw": "一九一二年九月二十七日",
      "weather": "晴",
      "tags": [
        "壬子日记"
      ]
    },
    {
      "content": "二十八日 晴。与稻孙、季市同拟国徽告成，以交范总长，一为十二章，一为旗鉴，并简章二，共四图。下午得二弟信，内附二弟妇及三弟信，二十二日发。收二十一及二十二日《民兴日报》一分，盖停版以后至是始复出，余及启孟之哀范爱农诗皆在焉。晚稻孙来，大饮于季市之室。",
      "iso_date": "1912-09-28",
      "date_raw": "一九一二年九月二十八日",
      "weather": "晴",
      "tags": [
        "壬子日记"
      ]
    },
    {
      "content": "二十九日 上午致伍博纯信。下午收二十三日《民兴报》一分。晚稻孙、协和来。",
      "iso_date": "1912-09-29",
      "date_raw": "一九一二年九月二十九日",
      "tags": [
        "壬子日记"
      ]
    },
    {
      "content": "三十日 阴。下午收本月俸百二十五元，半俸也。夜半雨。",
      "iso_date": "1912-09-30",
      "date_raw": "一九一二年九月三十日",
      "weather": "雨",
      "tags": [
        "壬子日记"
      ]
    },
    {
      "content": "三十一日 晴。上午寄二弟及二弟妇并三弟信。下午收廿五日《民兴日报》一分。晚董恂士招饮于致美斋，同席者汤哲存、夏穗卿、何燮侯、张协和、钱稻孙、许季黻。",
      "iso_date": "1912-09-31",
      "date_raw": "一九一二年九月三十一日",
      "weather": "晴",
      "tags": [
        "壬子日记"
      ]
    },
    {
      "content": "一日 星期休息。晨得二弟信，二十六日发。收二十六日《民兴日报》一分。上午与季市就稻孙寓坐少顷，同至什刹海，已寥落无行人，盖已过阴历七月望矣。午饭于四牌楼之同和居，甚不可口。下午至青云阁购什物二三种，又赴琉离厂有正书局购《中国名画》第一至第十集共十册，计银十二圆，佐以一木匣，不计值也。",
      "iso_date": "1912-09-01",
      "date_raw": "一九一二年九月一日",
      "tags": [
        "壬子日记"
      ]
    },
    {
      "content": "二日 雨。无事。夜书致东京信两通，翻画册一过，甚适。",
      "iso_date": "1912-09-02",
      "date_raw": "一九一二年九月二日",
      "weather": "雨",
      "tags": [
        "壬子日记"
      ]
    },
    {
      "content": "三日 阴。上午至交民巷日本邮局寄羽太氏信并银二十圆，又寄相摸屋信并银三十圆，季市附寄银十圆。下午晴。收二十七、八日《民兴报》各一分。以一小包寄家，内摩菰二十两，刺夹六具，狗皮膏六枚。",
      "iso_date": "1912-09-03",
      "date_raw": "一九一二年九月三日",
      "weather": "晴",
      "tags": [
        "壬子日记"
      ]
    },
    {
      "content": "四日 上午以一小包寄家，内桃、杏、频果脯及蜜枣四种。晚稻孙来，遂同饮于广和居，铭伯、季市亦去。夜寄二弟及三弟信，而函后题初五日发。",
      "iso_date": "1912-09-04",
      "date_raw": "一九一二年九月四日",
      "tags": [
        "壬子日记"
      ]
    },
    {
      "content": "五日 上午同司长及数同事赴国子监，历览一过后受午饭，饭后偕稻孙步至什刹海饮茗，又步至杨家园子买蒲陶，即在棚下啖之，迨回邑馆已五时三十分。收廿九及三十日《民兴日报》各一分。夜吴君秉成来。",
      "iso_date": "1912-09-05",
      "date_raw": "一九一二年九月五日",
      "tags": [
        "壬子日记"
      ]
    },
    {
      "content": "六日 阴。上午赴本部职员会，仅有范总长演说，其词甚怪。午后赴大学专门课程讨论会，议美术学校课程。下午稻孙来，晚饮于季黻之室。收卅一日《民兴报》一分。",
      "iso_date": "1912-09-06",
      "date_raw": "一九一二年九月六日",
      "weather": "阴",
      "tags": [
        "壬子日记"
      ]
    },
    {
      "content": "七日 雨。下午赴钱稻孙寓。晚见李梦周于季市处。",
      "iso_date": "1912-09-07",
      "date_raw": "一九一二年九月七日",
      "weather": "雨",
      "tags": [
        "壬子日记"
      ]
    },
    {
      "content": "八日 阴。星期休息。上午同季市往留黎厂，在直隶官书局购《式训堂丛书》初二集一部三十二册，价六元五角。会微雨，遂归。收九月一日《民兴报》一分。午后晴。翻《式训堂丛书》，此书为会稽章氏所刻，而其版今归吴人朱记荣，此本即朱所重印，且取数种入其《槐庐丛书》，近复移易次第，称《校经山房丛书》，而章氏之名以没。记荣本书估，其厄古籍，正犹张元济之于新籍也。读《拜经楼题跋》，知所藏《秋思草堂集》即近时印行之《庄氏史案》，盖吴氏藏书有入商务印书馆者矣。下午雨一陈即霁。晚稻孙招饮于便宜坊，坐中有季市与汪曙霞及其兄。",
      "iso_date": "1912-09-08",
      "date_raw": "一九一二年九月八日",
      "weather": "晴",
      "tags": [
        "壬子日记"
      ]
    },
    {
      "content": "九日 晴，下午风。得二弟信，二日发。收二日、三日《民兴报》各一分。",
      "iso_date": "1912-09-09",
      "date_raw": "一九一二年九月九日",
      "weather": "晴",
      "tags": [
        "壬子日记"
      ]
    },
    {
      "content": "十日 晨寄二弟信。下午得二弟信，四日发。收四日《民兴日报》一分。",
      "iso_date": "1912-09-10",
      "date_raw": "一九一二年九月十日",
      "tags": [
        "壬子日记"
      ]
    },
    {
      "content": "十一日 下午收八月廿四日《民兴报》一分。晚胡孟乐招饮于南味斋，盖举子之庆也，同席共九人，张、童、陶均不知其字，俞伯英、许季?、陈公猛、杨莘士及我。",
      "iso_date": "1912-09-11",
      "date_raw": "一九一二年九月十一日",
      "tags": [
        "壬子日记"
      ]
    },
    {
      "content": "十二日 下午与同事杂谈清末琐事。晚收初五日《民兴月报》一分。制被一枚，银五元。",
      "iso_date": "1912-09-12",
      "date_raw": "一九一二年九月十二日",
      "tags": [
        "壬子日记"
      ]
    },
    {
      "content": "十三日 阴。晨寄二弟信。下午小雨。收六日、七日《民兴报》各一分。晚稻孙来，并招季市饮于广和居。风颇大。",
      "iso_date": "1912-09-13",
      "date_raw": "一九一二年九月十三日",
      "weather": "雨",
      "tags": [
        "壬子日记"
      ]
    },
    {
      "content": "十四日 晴。午收本月半俸百二十五元。浣旧被，工三百。",
      "iso_date": "1912-09-14",
      "date_raw": "一九一二年九月十四日",
      "weather": "晴",
      "tags": [
        "壬子日记"
      ]
    },
    {
      "content": "十五日 星期休息。上午往青云阁购日用什物共三元。又至留黎厂购《开元占经》一部二十四册，三元；《蒋南沙画册》一册，一元二角。得二弟信，附二弟妇及三弟笺，八日发。收八日《民兴报》一分。",
      "iso_date": "1912-09-15",
      "date_raw": "一九一二年九月十五日",
      "tags": [
        "壬子日记"
      ]
    },
    {
      "content": "十六日 上午得羽太家信，九日东京发。收九日《民兴报》一分。微不适，似是伤风。",
      "iso_date": "1912-09-16",
      "date_raw": "一九一二年九月十六日",
      "weather": "风",
      "tags": [
        "壬子日记"
      ]
    },
    {
      "content": "十七日 上午寄二弟信，附与二弟妇并三弟信。收十日《民兴日报》一分。",
      "iso_date": "1912-09-17",
      "date_raw": "一九一二年九月十七日",
      "tags": [
        "壬子日记"
      ]
    },
    {
      "content": "十八日 上午寄羽太家信，附与福子笺一枚。上午得相摸屋书店叶书。下午得二弟并三弟信，十二日发。收十一日《民兴日报》一分。晚寄二弟信。夜邻室有闽客大哗。",
      "iso_date": "1912-09-18",
      "date_raw": "一九一二年九月十八日",
      "tags": [
        "壬子日记"
      ]
    },
    {
      "content": "十九日 晚稻孙至，与铭伯、季市同饮于广和居。收十二日《民兴报》一分。",
      "iso_date": "1912-09-19",
      "date_raw": "一九一二年九月十九日",
      "tags": [
        "壬子日记"
      ]
    },
    {
      "content": "二十日 阴，下午雨。收二弟所寄《绥山画传》一册，十四日付邮。收十三、十四日《民兴报》各一分。夜雨不已。邻室又来闽客，至夜半犹大嗥如野犬，出而叱之，少戢。",
      "iso_date": "1912-09-20",
      "date_raw": "一九一二年九月二十日",
      "weather": "雨",
      "tags": [
        "壬子日记"
      ]
    },
    {
      "content": "二十一日 晴，风。晨寄二弟信。季市搜清殿试策，得先祖父卷，见归。晚寿洙邻、钱稻孙来。",
      "iso_date": "1912-09-21",
      "date_raw": "一九一二年九月二十一日",
      "weather": "晴",
      "tags": [
        "壬子日记"
      ]
    },
    {
      "content": "二十二日 晴，风。星期休息。上午收十五日《民兴日报》一分。下午自《全唐诗》录出虞〔世〕南诗一卷。",
      "iso_date": "1912-09-22",
      "date_raw": "一九一二年九月二十二日",
      "weather": "晴",
      "tags": [
        "壬子日记"
      ]
    },
    {
      "content": "二十三日 下午收十七、十八日《民兴日报》各一分。",
      "iso_date": "1912-09-23",
      "date_raw": "一九一二年九月二十三日",
      "tags": [
        "壬子日记"
      ]
    },
    {
      "content": "二十四日 午后同稻孙至留黎厂购《述学》二册，八角；《拜经楼丛书》七种八册，三元。得二弟信，十六日发。收十六日《民兴日报》一分，又拾九日者又一分。晚袁文薮来。蒋抑卮来。",
      "iso_date": "1912-09-24",
      "date_raw": "一九一二年九月二十四日",
      "tags": [
        "壬子日记"
      ]
    },
    {
      "content": "二十五日 阴历中秋也。下午钱稻孙来。收二十日《民兴日报》一分。晚铭伯、季市招饮，谈至十时返室，见圆月寒光皎然，如故乡焉，未知吾家仍以月饼祀之不。",
      "iso_date": "1912-10-25",
      "date_raw": "一九一二年十月二十五日",
      "tags": [
        "壬子日记"
      ]
    },
    {
      "content": "二十六日 阴。晨寄二弟信。下午收廿一日《民兴报》一分。晚张协和来。七时三十分观月食约十分之一，人家多击铜盘以救之，此为南方所无，似较北人稍慧，然实非是，南人爱情漓尽，即月真为天狗所食，亦更不欲拯之，非妄信已涤尽也。",
      "iso_date": "1912-10-26",
      "date_raw": "一九一二年十月二十六日",
      "weather": "阴",
      "tags": [
        "壬子日记"
      ]
    },
    {
      "content": "二十七日 晴。下午收二十二日《民兴报》一分。得二弟所寄小包，内全家写真一枚，又二弟妇抱丰丸写真一枚，我之旧写真三枚，袜子两双，德文《植物采集法》一册，十四日付邮。晚饮于劝业场上之小有天，董恂士、钱稻孙、许季黻在坐，肴皆闽式，不甚适口，有所谓红糟者亦不美也。",
      "iso_date": "1912-10-27",
      "date_raw": "一九一二年十月二十七日",
      "weather": "晴",
      "tags": [
        "壬子日记"
      ]
    },
    {
      "content": "二十八日 下午风。得二弟信，二十三日发。晚钱稻孙来。宋汲仁来，宋名守荣，吴兴人，似是本部录事也。",
      "iso_date": "1912-10-28",
      "date_raw": "一九一二年十月二十八日",
      "weather": "风",
      "tags": [
        "壬子日记"
      ]
    },
    {
      "content": "二十九日 星期休息。上午张协和来即去。寄二弟及二弟妇信。下午钱稻孙来，又同游劝工陈列所一周，即就所中澄乐园饮茗而归。蒋抑卮来。收二十四日《民兴日报》一分。",
      "iso_date": "1912-10-29",
      "date_raw": "一九一二年十月二十九日",
      "tags": [
        "壬子日记"
      ]
    },
    {
      "content": "三十日 上午致江叔海信，又致蒋抑卮信，为之介绍阅图书馆所藏秘笈也。收二十五日《民兴日报》一分。晚得宋紫佩信，廿五日发。",
      "iso_date": "1912-10-30",
      "date_raw": "一九一二年十月三十日",
      "tags": [
        "壬子日记"
      ]
    },
    {
      "content": "一日 晨寄二弟信。又寄宋子佩信。前与稻孙往留黎厂，见小字本《艺文类聚》一部，稻孙争购去，今忽愿归我，因还原价九圆受之。此书虽刻版不佳，又多讹夺，然有何义门印，又是明板，亦尚可臧也。下午寄相摸屋书店信。得二弟及三弟信，廿六日发。",
      "iso_date": "1912-10-01",
      "date_raw": "一九一二年十月一日",
      "tags": [
        "壬子日记"
      ]
    },
    {
      "content": "二日 晚稻孙来，又同铭伯、季市饮于广和居。",
      "iso_date": "1912-10-02",
      "date_raw": "一九一二年十月二日",
      "tags": [
        "壬子日记"
      ]
    },
    {
      "content": "三日 无事。",
      "iso_date": "1912-10-03",
      "date_raw": "一九一二年十月三日",
      "tags": [
        "壬子日记"
      ]
    },
    {
      "content": "四日 风挟沙而昙，日光作桂黄色。下午钱稻孙来。季天复来，季字自求，起孟同学也。",
      "iso_date": "1912-10-04",
      "date_raw": "一九一二年十月四日",
      "weather": "昙",
      "tags": [
        "壬子日记"
      ]
    },
    {
      "content": "五日 雨，冷，午后雨止而风，益冷。",
      "iso_date": "1912-10-05",
      "date_raw": "一九一二年十月五日",
      "weather": "雨",
      "tags": [
        "壬子日记"
      ]
    },
    {
      "content": "六日 晴，风。星期休息。上午钱稻孙来，又同季市至骡马市小骨董店，见旧书数架，是徐树铭故物而其子所鬻者，予购得《经典释文考证》一部，价止二元，惜已著水。又见蔡孑民呈徐白折，楷书，称受业，其面有评语云：牛鬼蛇神，虫书鸟篆。为季市以二角银易去。人事之迁变，不亦异哉！午后访季自求、寿洙邻。下午往留黎厂购笺纸并订印名刺，又购《敦煌石室真迹录》一部，银一两。晚寄二弟、二弟妇及三弟信。得二弟信，内有《童话研究》改定稿半篇，十月一日发。",
      "iso_date": "1912-10-06",
      "date_raw": "一九一二年十月六日",
      "weather": "晴",
      "tags": [
        "壬子日记"
      ]
    },
    {
      "content": "七日 无事。以《或外小说集》两册赠戴螺?，托张协和持去。晚邻闽又嗥。",
      "iso_date": "1912-10-07",
      "date_raw": "一九一二年十月七日",
      "tags": [
        "壬子日记"
      ]
    },
    {
      "content": "八日 捐北通州兵祸救济金一元。",
      "iso_date": "1912-10-08",
      "date_raw": "一九一二年十月八日",
      "tags": [
        "壬子日记"
      ]
    },
    {
      "content": "九日 午后风。无事。",
      "iso_date": "1912-10-09",
      "date_raw": "一九一二年十月九日",
      "weather": "风",
      "tags": [
        "壬子日记"
      ]
    },
    {
      "content": "十日 国庆日休息。上午同许铭伯、季市、诗荃、诗苓至留黎厂观共和纪念会，但有数彩坊，而人多如蚁子，不可久驻，遂出。予取名刺，并以二元购《前后汉纪》一部而归。晚饮于广和居，同席五人，如往留黎厂者。今日特冷。钞补《经典释文》两叶。",
      "iso_date": "1912-10-10",
      "date_raw": "一九一二年十月十日",
      "tags": [
        "壬子日记"
      ]
    },
    {
      "content": "十一日 微雨即晴。晨得二弟信并《童话研究》半篇，五日发。上午寄二弟信。",
      "iso_date": "1912-10-11",
      "date_raw": "一九一二年十月十一日",
      "weather": "晴",
      "tags": [
        "壬子日记"
      ]
    },
    {
      "content": "十二日 晴。下午寄二弟信。晚得二弟所寄小包二，内《古小说拘沈》草稿、越人所著书草稿等十册，《支那绘画小史》一册，七日付邮。又得二弟信，附安兑然卮言二篇，七日发。钞补《史略》一叶。夜腹忽大痛良久，殊不知其何故。",
      "iso_date": "1912-10-12",
      "date_raw": "一九一二年十月十二日",
      "weather": "晴",
      "tags": [
        "壬子日记"
      ]
    },
    {
      "content": "十三日 阴。星期休息。腹仍微痛。终日订书，计成《史略》二册，《经典释文》六册。",
      "iso_date": "1912-10-13",
      "date_raw": "一九一二年十月十三日",
      "weather": "阴",
      "tags": [
        "壬子日记"
      ]
    },
    {
      "content": "十四日 雨。晚丁《经典释文》四册，全部成。夜大风。",
      "iso_date": "1912-10-14",
      "date_raw": "一九一二年十月十四日",
      "weather": "雨",
      "tags": [
        "壬子日记"
      ]
    },
    {
      "content": "十五日 晴，风。上午寄二弟小包两个：甲，《拜经楼丛书》八册，《草堂诗馀》一册。乙，《齐物论释》、《梦窗词》、《南雷馀集》、《天游阁诗集》、《实斋信摭》各一册，《实斋札记》二册。午后收本月半俸百二十五元。得二弟及三弟信，十日发。访游观庆于龙泉寺，不值。晚寿洙邻来，并招饮于广和居。",
      "iso_date": "1912-10-15",
      "date_raw": "一九一二年十月十五日",
      "weather": "晴",
      "tags": [
        "壬子日记"
      ]
    },
    {
      "content": "十六日 晴。晚补写《北堂书钞》一叶。",
      "iso_date": "1912-10-16",
      "date_raw": "一九一二年十月十六日",
      "weather": "晴",
      "tags": [
        "壬子日记"
      ]
    },
    {
      "content": "十七日 晨张协和代我购得狐腿裘料一袭，价卅元，自持来。上午寄二弟及三弟信。下午至劝工场理发。晚季自求来谈，以《或处小说集》第一、二册赠之。",
      "iso_date": "1912-10-17",
      "date_raw": "一九一二年十月十七日",
      "tags": [
        "壬子日记"
      ]
    },
    {
      "content": "十八日 阴。上午得相摸屋书店邮片，十二日发。",
      "iso_date": "1912-10-18",
      "date_raw": "一九一二年十月十八日",
      "weather": "阴",
      "tags": [
        "壬子日记"
      ]
    },
    {
      "content": "十九日 晴。梅撷云赠《佛学丛报》第一号一册。晚许铭伯招饮于杏花春，同坐者有陈姓上虞人，忘其字，及俞月湖、胡孟乐、张协和、许季市。",
      "iso_date": "1912-10-19",
      "date_raw": "一九一二年十月十九日",
      "weather": "晴",
      "tags": [
        "壬子日记"
      ]
    },
    {
      "content": "二十日 风。星期休息。上午往留黎厂购《汗简笺正》一部，三元；《北梦琐言》一部，四角；《读画录、印人传》合刻一部，一元。午后昙。晚得二弟信，附《希腊拟曲》二篇，十五日发。",
      "iso_date": "1912-10-20",
      "date_raw": "一九一二年十月二十日",
      "weather": "风",
      "tags": [
        "壬子日记"
      ]
    },
    {
      "content": "二十一日 昙。上午得阮立夫信，十六日九江发。下午微雪。晚书估持旧书来售，不成。",
      "iso_date": "1912-10-21",
      "date_raw": "一九一二年十月二十一日",
      "weather": "雪",
      "tags": [
        "壬子日记"
      ]
    },
    {
      "content": "二十二日 昙。上午寄二弟信并银五十元。下午微雪。晚同许铭伯、季市、诗苓饮于广和居。",
      "iso_date": "1912-10-22",
      "date_raw": "一九一二年十月二十二日",
      "weather": "雪",
      "tags": [
        "壬子日记"
      ]
    },
    {
      "content": "二十三日 晴。无事。",
      "iso_date": "1912-10-23",
      "date_raw": "一九一二年十月二十三日",
      "weather": "晴",
      "tags": [
        "壬子日记"
      ]
    },
    {
      "content": "二十四日 雨。晚得二弟信，十九日发。收十九日《民兴日报》一分。捐贫儿院银一圆。",
      "iso_date": "1912-10-24",
      "date_raw": "一九一二年十月二十四日",
      "weather": "雨",
      "tags": [
        "壬子日记"
      ]
    },
    {
      "content": "二十六日 阴。上午寄二弟信。下午同季市、协和至小市，拟买皮衣不得，复赴大栅阑，亦不成，遂至青云阁饮茗，遇范亦陈，予购布三元。又至留黎厂购《郑板桥道情墨迹》一册，三角；《舒铁云手札》一册，四角；《中国名画》第十六集一册，一元五角。归寓已晚。收二十一日《民兴日报》一分。夜修钉《述学》两册，至一时方毕。",
      "iso_date": "1912-10-26",
      "date_raw": "一九一二年十月二十六日",
      "weather": "阴",
      "tags": [
        "壬子日记"
      ]
    },
    {
      "content": "二十九日 晴。上午得俞干三函，二十三日上虞发。晚收二十四日《民兴日报》一分。蔡国亲来。",
      "iso_date": "1912-10-29",
      "date_raw": "一九一二年十月二十九日",
      "weather": "晴",
      "tags": [
        "壬子日记"
      ]
    },
    {
      "content": "三十日 阴，午后雨。得沈商耆信，二十五日上海发。得天觉报社信，二十四日绍兴发，内出版露布一枚，征文广告一枚，宋子佩列名。夜风，见月。",
      "iso_date": "1912-10-30",
      "date_raw": "一九一二年十月三十日",
      "weather": "雨",
      "tags": [
        "壬子日记"
      ]
    },
    {
      "content": "三十一日 晴。上午得二弟并三弟信，二十五日发。收二十五日《民兴日报》一分。下午收二十六日《民兴报》一分。",
      "iso_date": "1912-10-31",
      "date_raw": "一九一二年十月三十一日",
      "weather": "晴",
      "tags": [
        "壬子日记"
      ]
    },
    {
      "content": "一日 晴。上午寄二弟及三弟信，附银圆及状面拟稿各一枚。",
      "iso_date": "1912-10-01",
      "date_raw": "一九一二年十月一日",
      "weather": "晴",
      "tags": [
        "壬子日记"
      ]
    },
    {
      "content": "二日 上午得袁总统委任状。下午赴留黎厂购《秋波小影册子》一册，四角；《眉庵集》二册，八角；《济南田氏丛书》二十八册，四元；《说文释例》十册，三元；《郘亭诗钞》并《遗诗》二册，一元。又购粗本《雅雨堂丛书》一部二十八册，四元。晚钱稻孙来。收二十七、二十八日《民兴日报》各一分。",
      "iso_date": "1912-10-02",
      "date_raw": "一九一二年十月二日",
      "tags": [
        "壬子日记"
      ]
    },
    {
      "content": "三日 星期休息。午后往青云阁买拭牙粉一盒。收二十九日《民兴日报》一分。下午至晚均补写《雅雨堂丛书》阙叶，凡得六枚，至十一时方止。夜风。收《平报》一分，是送阅者。",
      "iso_date": "1912-10-03",
      "date_raw": "一九一二年十月三日",
      "weather": "风",
      "tags": [
        "壬子日记"
      ]
    },
    {
      "content": "四日 晴，风。晚杨莘士介绍衣工吴姓者来，付裘令制，并先与银一元。得二弟信，三十日发。收本日《平报》一分。",
      "iso_date": "1912-10-04",
      "date_raw": "一九一二年十月四日",
      "weather": "晴",
      "tags": [
        "壬子日记"
      ]
    },
    {
      "content": "五日 晴，大风，冷甚，水冻，入夜尤甚。",
      "iso_date": "1912-10-05",
      "date_raw": "一九一二年十月五日",
      "weather": "晴",
      "tags": [
        "壬子日记"
      ]
    },
    {
      "content": "六日 上午寄二弟信。晚王伟人、钱稻孙来，并同季市饭于广和居。",
      "iso_date": "1912-10-06",
      "date_raw": "一九一二年十月六日",
      "tags": [
        "壬子日记"
      ]
    },
    {
      "content": "七日 大风，甚冷。上午收补十月分俸银九十五元。晚陈仲书来。得陈子英信，一日发。收卅及卅一日《民兴报》各一分，二日《天觉报》第二号一分。",
      "iso_date": "1912-10-07",
      "date_raw": "一九一二年十月七日",
      "weather": "风",
      "tags": [
        "壬子日记"
      ]
    },
    {
      "content": "八日 阴。下午赴观音寺街购御寒衣冒等物共十五元。寄沈商耆上海信。是日易竹帘以布幔，又购一小白泥炉，炽炭少许置室中，时时看之，颇忘旅人之苦。夜风。",
      "iso_date": "1912-10-08",
      "date_raw": "一九一二年十月八日",
      "weather": "阴",
      "tags": [
        "壬子日记"
      ]
    },
    {
      "content": "九日 晴。晨得二弟信，三日发。收三日《天觉》及《民报》各一分。上午复陈子英信，又复阮立夫函。下午往西昇平园浴。赴留黎厂买纸，并托清秘阁买林琴南画册一叶，付银四元四角，约半月后取。晚邀铭伯、季市饮于广和居，买一鱼食之。收十月卅日及本月四日《民兴日报》各一分。夜作书两通，啖梨三枚，甚甘。夜半腹痛。",
      "iso_date": "1912-10-09",
      "date_raw": "一九一二年十月九日",
      "weather": "晴",
      "tags": [
        "壬子日记"
      ]
    },
    {
      "content": "十日 星期休息。上午季自求、刘历青来。午后寄二弟信。又寄相摸屋信。下午至夜补写《雅雨堂丛书》五叶。饮姜汁以治胃痛，竟小愈。",
      "iso_date": "1912-11-10",
      "date_raw": "一九一二年十一月十日",
      "tags": [
        "壬子日记"
      ]
    },
    {
      "content": "十一日 夏揖颜来，不遇。夜补写《雅雨堂丛书》两叶。",
      "iso_date": "1912-11-11",
      "date_raw": "一九一二年十一月十一日",
      "tags": [
        "壬子日记"
      ]
    },
    {
      "content": "十二日 付温处水灾振捐二元，钱稻孙经手。晚收六日《天觉报》一分。夜补写《雅雨堂丛书》中《大戴礼》目录后语阙叶凡二枚，全书补完。",
      "iso_date": "1912-11-12",
      "date_raw": "一九一二年十一月十二日",
      "tags": [
        "壬子日记"
      ]
    },
    {
      "content": "十三日 付上海共和女学校捐款一元，顾子言经手。常君赠《中国学报》第一期一册。晚得二弟信，并附二弟妇、芳子及三弟笺，八日发。收七日《天觉报》一分。夜风。",
      "iso_date": "1912-11-13",
      "date_raw": "一九一二年十一月十三日",
      "weather": "风",
      "tags": [
        "壬子日记"
      ]
    },
    {
      "content": "十四日 上午寄二弟《中国学报》第一期一册。午后清秘阁持林琴南画来，亦不甚佳。",
      "iso_date": "1912-11-14",
      "date_raw": "一九一二年十一月十四日",
      "tags": [
        "壬子日记"
      ]
    },
    {
      "content": "十五日 上午寄二弟并二弟妇信，附与芳子及三弟笺各一枚。",
      "iso_date": "1912-11-15",
      "date_raw": "一九一二年十一月十五日",
      "tags": [
        "壬子日记"
      ]
    },
    {
      "content": "十六日 午后收本月俸银二百二十元。往看夏司长，索其寓居不得。往留黎厂购《董香光山水册》一册，一元二角；《大涤子山水册》一册，一元；《石谷晚年拟古册》一册，八角。过敫家坑海昌会馆看张协和，不值。蒋百器来过，不值。晚得二弟并二弟妇信，十一日发。收十日、十一日《天觉报》各一分。",
      "iso_date": "1912-11-16",
      "date_raw": "一九一二年十一月十六日",
      "tags": [
        "壬子日记"
      ]
    },
    {
      "content": "十七日 阴。星期休息。上午谢西园来。寄二弟信并银五十元，以双挂号去。陈公侠来。钱稻孙来。许铭伯将赴天津，往别之。午后赴留黎厂神州国光社购《唐风图》、《金冬心花果册》各一册，共银三元九角。又往文明书局购元《阎仲彬惠山复隐图》、《沈石田灵隐山图》、《文徵明潇湘八景册》、《龚半千山水册》、《梅瞿山黄山胜迹图册》、《马扶曦花鸟草虫册》、《马江香花卉草虫册》、《戴文节仿古山水册》、《王小梅人物册》各一册，又倪云林山水、恽南田水仙、仇十洲麻姑、华秋岳鹦鹉画片各一枚，共银八元三角二分。晚钱稻孙又来。收十二日《天觉报》一分。",
      "iso_date": "1912-11-17",
      "date_raw": "一九一二年十一月十七日",
      "weather": "阴",
      "tags": [
        "壬子日记"
      ]
    },
    {
      "content": "十八日 晴，风。上午得许季上信，十四日奉天发。",
      "iso_date": "1912-11-18",
      "date_raw": "一九一二年十一月十八日",
      "weather": "晴",
      "tags": [
        "壬子日记"
      ]
    },
    {
      "content": "十九日 晚收十三、十四日《天觉报》各一分。",
      "iso_date": "1912-11-19",
      "date_raw": "一九一二年十一月十九日",
      "tags": [
        "壬子日记"
      ]
    },
    {
      "content": "二十日 上午得齐寿山、戴芦舲、许季上自奉天来函，午后复之。",
      "iso_date": "1912-11-20",
      "date_raw": "一九一二年十一月二十日",
      "tags": [
        "壬子日记"
      ]
    },
    {
      "content": "二十一日 午后赴打磨厂保商银行易日本币。赴东交民巷日本邮局寄羽太家信并日银五十元，又寄相摸屋书店信并日银五十元，附季市书款十元。下午闻国亲疡生于髀，与季市同往看之。晚收十六日《天觉报》一分。",
      "iso_date": "1912-11-21",
      "date_raw": "一九一二年十一月二十一日",
      "tags": [
        "壬子日记"
      ]
    },
    {
      "content": "二十二日 下午收十七日《天觉报》一分。寄二弟信。夜腹痛。",
      "iso_date": "1912-11-22",
      "date_raw": "一九一二年十一月二十二日",
      "tags": [
        "壬子日记"
      ]
    },
    {
      "content": "二十三日 午后商契衡来。下午腹痛，造姜汁饮服之。晚得二弟所寄书三包，计《小说拘沈》草稿一迭，J.Meier-Graeve：《Vincent　van　Gogh》一册，《或外小说》第一、第二集各五册，并十八日发。夜风。院中南向二小舍，旧为闽客所居者，已虚，拟移居之，因令工糊壁，一日而竣，予工资三元五角。",
      "iso_date": "1912-11-23",
      "date_raw": "一九一二年十一月二十三日",
      "weather": "风",
      "tags": [
        "壬子日记"
      ]
    },
    {
      "content": "二十四日 星期休息。上午得二弟信，十七日发。收十八日《天觉报》一分。季市为购得《古学汇刊》第二编来，计二册，价一元又六分。午后昙，有雪意。下午以一小箧邮寄二弟，箧内计《中国名画》第一至第十三集共十三册，又《黄子久秋山无尽图卷》、王孤云《圣迹图》、《徐青藤水墨花卉卷》、《陈章侯人物册》、《龚半千细笔山水册》、《金冬心花果册》均一册，又《越中先贤祠目序例》一册，补写《北堂书钞》阙叶一叶。以挂号去，邮资八角。晚缝人持衬衫及罩袍来。收十九日《天觉报》一分。",
      "iso_date": "1912-11-24",
      "date_raw": "一九一二年十一月二十四日",
      "weather": "昙",
      "tags": [
        "壬子日记"
      ]
    },
    {
      "content": "二十五日 晴。以《或外小说集》第一、第二册赠夏穗卿先生。晚收二十日《天觉日报》一分。",
      "iso_date": "1912-11-25",
      "date_raw": "一九一二年十一月二十五日",
      "weather": "晴",
      "tags": [
        "壬子日记"
      ]
    },
    {
      "content": "二十六日 上午寄二弟信。晚收二十一日《天觉报》一分。",
      "iso_date": "1912-11-26",
      "date_raw": "一九一二年十一月二十六日",
      "tags": [
        "壬子日记"
      ]
    },
    {
      "content": "二十七日 昙，午后𪾢。晚得二弟、二弟妇及三弟信，二十二日发。收二十二日《天觉报》一分。",
      "iso_date": "1912-11-27",
      "date_raw": "一九一二年十一月二十七日",
      "weather": "昙",
      "tags": [
        "壬子日记"
      ]
    },
    {
      "content": "二十八日 上午相摸屋书屋寄来《国歌集》两册，价共二角九分，即交沈商耆。下午移入院中南向小舍。晚收二十三日《天觉报》一分。",
      "iso_date": "1912-11-28",
      "date_raw": "一九一二年十一月二十八日",
      "tags": [
        "壬子日记"
      ]
    },
    {
      "content": "二十九日 昙，冷。晚收二十四日《天觉报》一分。夜微雪。",
      "iso_date": "1912-11-29",
      "date_raw": "一九一二年十一月二十九日",
      "weather": "雪",
      "tags": [
        "壬子日记"
      ]
    },
    {
      "content": "三十日 昙，午后晴。下午赴劝业场为二弟觅复活祭日赠高医士之品，遂购景泰窑磁瓶一双，文采为双龙云物及花叶，皆中国古式，价银五元。自二十七日起修缮《埤雅》，至今日下午丁毕，凡四册。晚收二十五日《天觉报》一分。夜风。购木匣并布，纫作小包。",
      "iso_date": "1912-11-30",
      "date_raw": "一九一二年十一月三十日",
      "weather": "晴",
      "tags": [
        "壬子日记"
      ]
    },
    {
      "content": "一日 风而日光甚美。星期休息。午寄二弟、二弟妇并三弟信。张协和来。下午寄二弟一小包，内花瓶一双。至南通州会馆访季自求，以《或外小说》两册托其转遗刘雳青。而季自求则以《大隋开府仪同三司龙山公墓志铭》一枚，《大秦景教流行中国碑》暨碑额碑侧共四枚见赠。晚得二弟信，二十六日发。收二十六日《天觉报》一分。",
      "iso_date": "1912-12-01",
      "date_raw": "一九一二年十二月一日",
      "tags": [
        "壬子日记"
      ]
    },
    {
      "content": "二日 晴。上午得许季上奉天来信。晚王伟忱来。夜腹微痛。",
      "iso_date": "1912-12-02",
      "date_raw": "一九一二年十二月二日",
      "weather": "晴",
      "tags": [
        "壬子日记"
      ]
    },
    {
      "content": "三日 上午寄二弟信。收《通俗教育研究录》第三期一册。晚收二十八日《天觉报》一分。",
      "iso_date": "1912-12-03",
      "date_raw": "一九一二年十二月三日",
      "tags": [
        "壬子日记"
      ]
    },
    {
      "content": "四日 午后收陈焕章著《孔教论》一本，上海寄。晚收二十九日《天觉报》一分。",
      "iso_date": "1912-12-04",
      "date_raw": "一九一二年十二月四日",
      "tags": [
        "壬子日记"
      ]
    },
    {
      "content": "五日 午后得相摸屋书店两叶书，并二十九日发。赴池田医院乞药，云气管支及胃均有疾，馀良，付初诊费二元，药资一元二角。晚收三十日《天觉报》一分。是日始晚餐啜粥。",
      "iso_date": "1912-12-05",
      "date_raw": "一九一二年十二月五日",
      "tags": [
        "壬子日记"
      ]
    },
    {
      "content": "六日 昙，午后日光小见。觉胃痛渐平，但颇无力。晚得二弟信，初一日发。夜大风。",
      "iso_date": "1912-12-06",
      "date_raw": "一九一二年十二月六日",
      "weather": "风",
      "tags": [
        "壬子日记"
      ]
    },
    {
      "content": "七日 晴，风。上午得东京羽太家信，一日发。寄相摸屋信。赴池田医院付药资一元二角。下午往留黎厂购《顾西眉画册》一册，八角；《说文古籀疏证》一部四册，一元五角。收初二日《天觉报》一分。",
      "iso_date": "1912-12-07",
      "date_raw": "一九一二年十二月七日",
      "weather": "晴",
      "tags": [
        "壬子日记"
      ]
    },
    {
      "content": "八日 星期休息。卧至十二时。午后寄二弟信，又《古学汇刊》第一、二编共四册。收三日《天觉报》一分。",
      "iso_date": "1912-12-08",
      "date_raw": "一九一二年十二月八日",
      "tags": [
        "壬子日记"
      ]
    },
    {
      "content": "九日 无事。",
      "iso_date": "1912-12-09",
      "date_raw": "一九一二年十二月九日",
      "tags": [
        "壬子日记"
      ]
    },
    {
      "content": "十日 午前赴医院，而池田适出诊，因买原药归，资一元四角。",
      "iso_date": "1912-12-10",
      "date_raw": "一九一二年十二月十日",
      "tags": [
        "壬子日记"
      ]
    },
    {
      "content": "十一日 晚得二弟信，六日发。午后二时服写利药十粒，至十时半验。",
      "iso_date": "1912-12-11",
      "date_raw": "一九一二年十二月十一日",
      "tags": [
        "壬子日记"
      ]
    },
    {
      "content": "十二日 上午许季上、戴芦舲、齐寿山自奉天调核清宫古物归，携来目录十馀册，皆磁、铜及书画之属。又摄景十二枚，内有李成《仙山楼阁图》极工致。又有崔白刻丝《一路荣华图》，为鹭鸶及夫容，底本似佳，而写片不善。午后与许季上等访夏司长于兵部洼寓所，留约一小时。",
      "iso_date": "1912-12-12",
      "date_raw": "一九一二年十二月十二日",
      "tags": [
        "壬子日记"
      ]
    },
    {
      "content": "十三日 上午寄二弟信。",
      "iso_date": "1912-12-13",
      "date_raw": "一九一二年十二月十三日",
      "tags": [
        "壬子日记"
      ]
    },
    {
      "content": "十四日 午后收二年历书一册。下午赴留黎厂购《王无功集》一册，五角；《景德镇陶录》一部四册，乙元；《戴文节销寒画课》一帖十枚，六角四分；《费晓楼士女画册》一册，八角。收地学协会信。许季上来。游允白来，以《或外小说集》二册赠之。有人寄《女子师范风潮闻见记》一册来。",
      "iso_date": "1912-12-14",
      "date_raw": "一九一二年十二月十四日",
      "tags": [
        "壬子日记"
      ]
    },
    {
      "content": "十五日 星期休息。上午常毅箴以书来招观剧，未赴。午后得二弟信，十一日发。",
      "iso_date": "1912-12-15",
      "date_raw": "一九一二年十二月十五日",
      "tags": [
        "壬子日记"
      ]
    },
    {
      "content": "十六日 上午豫支本月俸一百元。游允白索《或外小说》，更以二部赠之。",
      "iso_date": "1912-12-16",
      "date_raw": "一九一二年十二月十六日",
      "tags": [
        "壬子日记"
      ]
    },
    {
      "content": "十七日 夜游允白来言乞假事。",
      "iso_date": "1912-12-17",
      "date_raw": "一九一二年十二月十七日",
      "tags": [
        "壬子日记"
      ]
    },
    {
      "content": "十八日 上午寄二弟及三弟信，附家用百元，《函夏考文苑议》一小册。午后与数同事游小市。下午收十四日《越铎报》一分。晚蒯若木来。",
      "iso_date": "1912-12-18",
      "date_raw": "一九一二年十二月十八日",
      "tags": [
        "壬子日记"
      ]
    },
    {
      "content": "十九日 大雪终日。午后同夏司长赴图书馆，途中冷甚。晚食山药作饭。",
      "iso_date": "1912-12-19",
      "date_raw": "一九一二年十二月十九日",
      "weather": "大雪",
      "tags": [
        "壬子日记"
      ]
    },
    {
      "content": "二十日 晴。下午往廊房头条劝业场理发。",
      "iso_date": "1912-12-20",
      "date_raw": "一九一二年十二月二十日",
      "weather": "晴",
      "tags": [
        "壬子日记"
      ]
    },
    {
      "content": "二十一日 晨微雪即止。午后赴青云阁购履一两，价二元二角。又往留黎厂购问经堂本《商子》一本，二元；《梦溪笔谈》一部四册，二元。又觅得《晚笑堂画传》一部，甚恶，亦以七角银购致之，以供临习。下午得二弟信，十六日发，又二弟妇暨丰丸摄景一枚，同日发。收十六日《越铎》一分。晚烹两鸡并面食之，以为晚食。夜风。",
      "iso_date": "1912-12-21",
      "date_raw": "一九一二年十二月二十一日",
      "weather": "风",
      "tags": [
        "壬子日记"
      ]
    },
    {
      "content": "二十二日 晴。星期休息。旧历冬至也，季市云。闻许铭伯昨自天津归，午后往看之。同季市赴贤良寺见章先生，坐少顷。往正蒙书局看陈仲书，不值。赴浴室。又赴瑞蚨祥买斗篷一袭，银十六元；手衣一具，银一元。晚回寓，知季天复午后见过，留字而去。收十七日《越铎日报》一分。",
      "iso_date": "1912-12-22",
      "date_raw": "一九一二年十二月二十二日",
      "weather": "晴",
      "tags": [
        "壬子日记"
      ]
    },
    {
      "content": "二十三日 上午寄二弟信。得相摸屋书店叶书并审美书院出版书目一册，均十六日发。",
      "iso_date": "1912-12-23",
      "date_raw": "一九一二年十二月二十三日",
      "tags": [
        "壬子日记"
      ]
    },
    {
      "content": "二十四日 无事。",
      "iso_date": "1912-12-24",
      "date_raw": "一九一二年十二月二十四日",
      "tags": [
        "壬子日记"
      ]
    },
    {
      "content": "二十五日 下午得二弟信，二十日发，又邮片一枚，二十一日发。收十五、十九、二十日《越铎报》一分。晚此间商务印书馆分馆忽送《新字典》一册至寓，殊莫测其用意。夜雨雪。",
      "iso_date": "1912-12-25",
      "date_raw": "一九一二年十二月二十五日",
      "weather": "雪",
      "tags": [
        "壬子日记"
      ]
    },
    {
      "content": "二十六日 积雪厚尺馀，仍下不止。晨赴铁师子胡同总统府同教育部员见袁总统，见毕述关于教育之意见可百馀语，少顷出。向午雪霁，有日光。",
      "iso_date": "1912-12-26",
      "date_raw": "一九一二年十二月二十六日",
      "tags": [
        "壬子日记"
      ]
    },
    {
      "content": "二十七日 晴。上午收支剩本月俸百二十元，假季市七十，协和二十。",
      "iso_date": "1912-12-27",
      "date_raw": "一九一二年十二月二十七日",
      "weather": "晴",
      "tags": [
        "壬子日记"
      ]
    },
    {
      "content": "二十八日 上午寄二弟信并《希腊拟曲》译稿一帖。午后招张协和、许季市同至瑞蚨祥购马卦一件，共银二十元八角。赴留黎厂购《中国学报》第二期一册，四角，报中殊无善文，但以其有《越缦日记》，故买存之。又购胡敬撰刻《南薰殿图像考、国朝院画录、西清札记》三种合刻一部四册，三元，闻此版已归书肆云。夜胃小痛。",
      "iso_date": "1912-12-28",
      "date_raw": "一九一二年十二月二十八日",
      "tags": [
        "壬子日记"
      ]
    },
    {
      "content": "二十九日 星期休息。午后收二十四、二十五日《越铎日报》各一分。夜风。",
      "iso_date": "1912-12-29",
      "date_raw": "一九一二年十二月二十九日",
      "weather": "风",
      "tags": [
        "壬子日记"
      ]
    },
    {
      "content": "三十日 上午寄二弟《中国学报》第二期一册。夜铭伯以火腿一方见贻。",
      "iso_date": "1912-12-30",
      "date_raw": "一九一二年十二月三十日",
      "tags": [
        "壬子日记"
      ]
    },
    {
      "content": "三十一日 午后同季市至观音寺街购齿磨一、镜一、宁蒙糖一，共银二元。又共啜茗于青云阁，食虾仁面合。晚铭伯招饮，季市及俞毓吴在坐，肴质而旨，有乡味也，谈良久归。",
      "iso_date": "1912-12-31",
      "date_raw": "一九一二年十二月三十一日",
      "tags": [
        "壬子日记"
      ]
    }
  ]
}